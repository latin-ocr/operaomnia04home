PRAEFATIO.

DE auctore hujus Carminis aut indole dicere, post tot in utram-
que partem disputationes, nihil, ut opinor, attinet. De textu ip-
se, qua est Criticae subjectus, pauca monere, non alienum vide-
tur, quae ab aliis non satis diligenter notata videantur. Deme·
trii Chalcondylae querela est, textum hujus Carminis valde cor-
ruptum esse, non modo in singulis verbis, sed etiam in serie ipsa
orationis; quod jam a Barnesz'o notatum videmus. Id quale sit
diligentius explicandum est. Res autem sic habet. Libri Ma-
nuscripti non consentiunt in numero versuum, saepe nec in or-
dine. Liber Manuscriptus Bibliothecae nostrae Paullinae plures
habet versus, quam sunt in editis exemplis, et interdum alio or-
dine, ut varietas Lectionis indicabit. Habeo exemplum Batra-
chomyomachiae (Erfurti, ni fallor) editum an. 1515. a T hilonino
Cunrado, po'eta laureato, qui ante Erfurti egerat, et ibi literas
graecas primum didicerat, post in Italia earum praeceptores Bapt.
Pium, Iac. Cruceum, Egnatium, et Philippum Beroaldum habue-
rat, tum autem in nova Academia Vitembergica vivebat, vocatu,
ut opinor, Principis. Is ait, sibi cum a quibusdam suis et Mu-
sarum amicis oblata esset Batrachomyomachia, ut ederet, opinor,
et interpretaretur, fragmenta se potius quam integrum Carmen
agnovisse. Nam animadvertisse, multa deesse, quae olim legerit
in Codice Homeri scripto apud Hieron. Balbum, poetam et ora-
torem in urbe Praga, quamquam non nimis emaculato. Itaque
se editurum ex oblato sibi libro non fuisse, nisi studiosi graecarum
literarum institissent, ut ederet. Istud igitur exemplum, rudi-
bus admodum literarum figuris et vitiosissime expressum, ad-
juncta versione poetica non contemnenda, versus modo ccxxlv
habet3 estque inprimis in loco de Concilio Deorum valde muti-
lum. In numero versuum consentiunt editiones antiquae, nec
admodum dissentiunt in verbis: ut facile appareat e Florentina

